16

 

quod vendere nollent, revera ut amplificarent pretinm, eos aliquamdiu morati
essent, emere tandem pretio impenso quod deinceps statuto et sine dubio modico
venderent. Qua ratione a praeside magnam pecuniam capi neque tamenin eo crimen
constitui potuisse, quis non videt, qui modo unquam mediocriter illas res scire curavit?

Reliquum est iam ut quaeramus, primum quorum in usum illud frumentum col·-
latum, deinde qua ratione pecunia eius nomine decreta administrata sit. Et primum
quidem frumentum in cellam ad praetorem eiusque comites alendos imperatum esse,
id quod vulgo creditur, parum mihi probatur. Etiamsi enim illud frumentum ad prae*
torem, decumanum vero et emptum ad populum pertinuisse dicitur a Cicerone c. 87,
multo tamen maior eius copia fuisse videtur, quam quae daretur tam exiguo homi-
num numero ad vitam sustentandam. Neque enim solum permagna cellae nomine
pecunia Verri decreta esse traditur, sed C. Sentius quoque pergrandem ex cibariis
pecuniam ex Macedonia salvis legibus deportavit. Ad boc M. Cato, cum in Sardinia
praetor esset, in suum comitumque usum tritici modios CCXVI et hordei MMCLX
in annum non plus a civitatibus teste Plutarcho c. 6 exegit. Cuius frugalitatem et
innocentiam quamvis licet laudibus extollas, tamen vix cuiquam persuadeas, Verrem
eodem nomine ab uno aratore, cum ex tanto aratorum numero nemo immunis esset
(c. 97), mille modios exigere potuisse. Ad maiorem igitur hominum numerum illud
frumentum pertinuisse utique statuendum est. Ille autem qui esse possit, nisi mili-
tum qui praesidio erant pacatis provinciis ⁸¹)? Iis enim, quibus Roma commeatus
submitti sine detrimento non poterat, quibus ne decumae quidem attribuebantur ⁶⁹),
qua ratione censemus rem frumentariam provisam esse? Imperatumne esse sociis
frumentum, pro quo pretium non solveretur? Non videtur. Pretia enim soluta esse
interdum traduntur, veluti a Livio XLIV, 16 et Cicerone in Verr. 11, 23 neque que-
rimoniae civitatum audiendae sunt, nam propter vexationes magistratuum et frumen-
tum in cellam Siculi gratis dare voluerunt et ne milites in hiberna reciperent, quam-
quam ne hoc quidem munus gratuitum erat ⁶³), Cyprii talenta Attica CC proconsuli
dederunt. Sed sunt alia eius rei indicia, quae etsi non sunt certiora illis, minus tamen
habent vel obscuritatis vel erroris. An satis credibile videtur esse, et M. Antonium
menstruis cibariis exigendis et aestimandis aratores Siculos bouis evertisse, si illa
cibaria eius tantum comitumque fuissent, et P. Servilium, cum quinquennium exercitui
praeesset, aestimando frumento solito maiorem et paene innumerabilem pecuniam

 

⁸ ¹) Plurimum intererat liae de re inter exercitus qui in terra hostili bellum gerebant contra hostes,
et inter eos qui in provinciis versabantur ut tuerentur socios. Illis commeatum comparatum esse
aut per redemptores aut frumentando aut imperando aut subvehendo vectigalia frumentumve aliunde
coemptum, non est quod negemus3 silent nimirum inter arma leges atque utilitati ante omnia pa—
rendum est. Vide Liv. XXXIV, 9, XXIII, 48, 49, xxxva, 50, xxxvl, 3, xlm, 27·

η) Annis 563, 564, 565, 584 Siculum frumentum decumanum omne in Graeciam missum est, quam·
quam in Sicilia legio una et classis fuit3 cf. Liv. xxxvl, 2, XXXVII, 2, 50, XLII, 31. Postea
quotannis Romam advectum est: cl'. Cic. in Vei-r. 111, 74. Omnino publicanis ‚Rom-⁰ mercedem
locationis persolvendam fuisse, mea est sententia, quam tamen argumentis confirmare boc loeo ⁸
nou possum.

⁸³) Cic. pro lege manil. 13 et Dio Cassius XL, 14. De Cypriis cf. ad Mt·- V, 21.

 

