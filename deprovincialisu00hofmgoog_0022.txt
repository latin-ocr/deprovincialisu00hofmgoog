18

et quod plus fecit Dolabella Verrem accepisse, quam iste in sais tabulis habuit,
HS ducenta triginta duo milia ,· et quod plus frumenti fecit accepisse istum, HS
decies et octingenta milia, quod tu, homo callidissimus, aliud in tabulis habebas.
Agitur hoc loco non de omnibus furtis quae Verres in legatione et quaestura fecit,
ne de iis quidem omnibus quae Dolabellae necessario aestimata sunt, sed de. iis solis
quae ad Verris frumentariam procurationem pertinuerunt; nam .in capite superiore
Cicero tradidit hoc nomine solo Dolabellae HS ad tricies litem esse aestimaturi, quae
autem hoc loco afferuntur nomina consummata iaciunt HS vicies et quingenta sex·
aginta duo milia. Comparandi deinde ‚frumenti munus ipsum Dolabellam suscepisse
utique statuendum est, primum quod hominem intemperantem sordidum audacem tanti
lucri occasionem sua sponte de manibus emisisse parum probabile est, deinde quod
alio modo non intelligitur, quid sit quod Verres a Dolabella frumentum acceperit et
Dolabella Verri pecuniam simul expensam et acceptam tulerit. Dolabella igitur
accepta pecunia mandavit Verri ut suo nomine ac periculo frumentum civitatibus im-
peraret et aestimatione facta pecuniam quam maximam exigeret. Quo mandato
quaestuoso libenter recepto, Verres tamquam aliqua calamitosa tempestas peragravit
omnes partes provinciae et frumento aestimando, illa sua quamtum primum excogita·
vit Siciliensi aestimatione, tantas pecunias exegit et Dolabellae tradidit, ut ille, frumento
aliunde minore pretio coempto et lucri parte* Verri concessa, magnam pecuniam do·-
mum suam converteret. Tanta autem et tam aperta fuerunt furta et latrocinia, quae
cum aliis nominibus tum in frumento imperando Dolabella fecit, ut postquam de pro-
vincia decessit a M. Scauro repetundarum accusaretur. Quo in iudicio quae prae-
ter frumentaria furta a Dolabella repetita sint, et ignoramus et omittimus ut a
nostro instituto aliena. Frumeutarius autem quaestus duplex videtur fuisse: primum
Dolabella plus quam qnantum in cellam ei sumere licebat civitatibus imperavit,
deinde deductionem fecit de pretio a senatu constituto et aestimatione iniquiore usus
est quam quae defendi posset aut annonae varietate aut situ singulorum locorum.
Quae cum ita essent, Dolabellae periculi rationes ita tulerunt et postularunt, ut et fru-
menti numerum⁴ quem militibus distribuendum et pecuniae summam quam civitatibus
persolvendam Verri tradidisset in rationibus referendis quam maxime augeret. Primum
enim si quantum civitatibus imperasset tantum militibus datum esse persuasisset, ille
quidem cur senatus consultum neglexisset si non bonam at aliquam rationem excogi-
tare facile potuit, sociis vero quod ultra legitimum numerum frumenti dederant ab
aerario, non a Dolabella fuit repetendum. Deinde si omnem pecuniam Verri tradi-
tam esse ostendisset, deductiones factas esse defendi potuit necessitate comparandi
eadem pecunia multo maiorem numerum frumenti. Reliqua igitur fuit sola aestimatio
quae reprehendi posset3 illam autem sociis iniquam et remotam a voluntate et sen-
tentia legis fuisse, difficillimum erat certis argumentis et indiciis convincere.

At Dolabella nihil potuit, nisi adiutus Verris voluntate ac testimonio. Quamobrem
petiit et impetravit a senatu, ut dies rationum referendarum sibi prorogaretur donec
quaestor advenisset. Verres autem tantum abfuit ut praetorem in iudicio adiuvaret,
ut se ad accusatores conferret et in Dolabellam accerrimum testimonium diceret. Quo

 

