4

 

provincias ornabat, postquam praetores sortiti erant ³). Consulibus enim priusquam
sortirentur provincias ornari placuit, ne quid gratia momenti faceret3 praetorum autem
ratio ideo dissimilis fuit, quod eos, ne iurisdictio intermitteretur, primo quoque tem-
pore sortiri oportuit ⁴). Ceterum quin eo tempore consulibus non secus ac praeto-
ribus sumptus et in annos singulos et initio cuiusque anni decretus sit nihil habet
dubitationis, cum provinciae magistratibus continuo adeundae essent et omnes quot·
annis ornatae esse tradantur.

Mos quem modo descripsimus mansit usque ad septimum urbis saeculum. Postea-
quam vero institutis quaestionibus pe‘rpetuis praetores in urbe magistratum gerere
oportuit, et paulo post propter rerum urbanarum perturbationem ut consules quoque
defuncti magistratu in provincias proficiscerentur in consuetudinem venit, non potuit
fieri quin et de distribuendis ornandisque provinciis multa immutarentur. Mutandi
initium fecit C. Gracchus, qui legem pertulit ut ante comitia consularia provinciae
futuris consulibus decernerentur. Iunio igitur aut Quintili mensibus exinde provin-
cias nominari oportuit, quas consules non proximo sed tertio demum anno defuncti
magistratu adirent. Hoc cum Gracchus ne postea in decernendis provinciis gratia
regnaret instituisset, quod antea eandem ob causam cautum erat, ne consules nisi
ornatas provincias sortirentur, id iam sine magno periculo negligi potuit. In morem
igitur venit ut consules provincias sortirentur autequam ornatae essent, plerumque
etiam antequam ipsi magistratum inissent υ), id quod antea nisi difficili reipublicae
tempore factum non est. Haec de consularibus provinciis immutavit lex Sempronia.
Ad praetorias pertinuisse non videtur. Verum cum consulares provinciae decerni
vix possent, quin de praetoriis simul constaret‚. praetoriae eodem fere tempore no-
minari et, nisi quid moram attulerat ⁶), paulo post in sortem coniici solebant, ita
temen ut non qui designandi essent sed qui tunc essent praetores eas sortirentur
et proximo anno susciperent ⁷). Quando deinde ornatae sint provinciae si quaerimus,

 

⁸) Hune ordinem tamqusm usitatum et legitimum patres servasse, ex iis quae initio cuiusque anni
de distributione provinciarum Livius tradit recte nobis videmur collegisse. Neque tamen negamus,
patres interdum ad novos casus temporum novorum consiliorum rationem accommodasse, nam in
pace illi quidem consuetudini, in hello vero utilitati parere solebant.

⁴) cf. Liv.x1.111‚ 12 et 15.

·) Cic. sd Att. 111, 24: Nunquam, inquit, arbitror ornatas esse provincias designatorum,-
a Sallustio vero lug. 27 Metellus et M. Silanus, a Cicerone in Verr. 111, 95 Hortensius antequam
consulatum inissent provincias sortiti esse traduntur.

⁸) Ita factum est ut praetores anni 692 ante mensem Martium anni sequentis provincias non sorti-
rentur (Cic. sd Au. 1, 13 et 15), sortasse quod Piso consul in provincia a senatu decreta non
acquiescens Syriam concupivit, quam si impetrasset provinciam, in praetoriis mutari quiddam
oportuit. οἱ- ad Att. 1, 16, 8.

⁷) Anno 698 eum de provinciis consularibus iu senatu ageretur, Cicero hae de re verba faciens ei,
qui Syriam et Macedoniam praetorias provincias decernere voluit, in or. de prov. cons. 7 oppo-
suit, tum tribunum quendam, quem digito demonstravit, intercessurum esse. tlte vero, cum ei
Id. Dec. magistratu abeundum esset, intercedere non potuit, si sequenti demum anno praetoriae
provinciae esseut: nominatae. ltem M. Cato provinciam ex praetura sibi delatam, uisi in ipso ma·
gistratu accepisset, deponere non potuit, id quod teste Plutarcho c. 45 feeit, cum anno sequenti

 

